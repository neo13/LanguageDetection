boux boux miz genzli cizcez roxnaeuz dunggva cwyouz senjcwz dih daibiuj canhyij cilij guekgya de
boux boux miz bingzdaengj canhgyah bwnjgoz gunghhu dih genzli
yinzminz yici dwg cingqfuj genzliz dih gihcuj gij yici neix wngdang youz dinggiz cinhcing dih senjgij daeuj biujyen senjgij wngdang youz bujbienq youjyau dih douzbiugenz daeuj yungh mboujgeiqmingz douzbiu roxnaeuz maqhuz cwyouz dih douzbiu cingzsi cinhing
diuz daihngeihcibngeih
boux vunz youq laj biengh miz genz yiengjsou sevei baujcang lij miz genz yiengjsou sizyen gij goyinz cinhyenz caeuq yinzgwz cwyouz fazcanj de bitdingh sihyau dih ginghci sevei caeuq vwnva gak fuengmienh genzli gij sizyen neix aeu dunggvaq guekgya dwgrengz caeuq gozci hozcoz lij goq daengz gak guek dih cujciz caeuq cwhyenz cingzgvang
diuz dallingeihcibsam
boux boux miz genz gunghcoz cwyouz senjcwz cicnez yiengjsou gunghcing habeiq dih gunghcoz diuzgen lij yiengjsou mbouj siznez dih baujcang
boux boux miz genz dungzgunghdungzcouz mbouj deng yawjnoix
boux vunz gunghcoz miz genz yiengjsou gunghcing habeiq dih bauqcouz baujcing de caeuq ranz de miz fuzhoz bouxvunz cinhyenz siyau dih saenghho diuzgen danghnaeuz miz bizyau couh yungh gij fanghfaz wnq dih sevei baujcang
boux boux miz vihliux veizhu gij liyiz de cuciz caeuq canhgya gunghvei dih genzli
dfuz daihngeihcibseiq
boux boux miz genz yietnaiq caeuq guhcaemz baugvaz gunghcoz seizgan hableix henci caeuq dinggiz daiqngaenz yietnaiq dih genzli
ditjz daiengeihci haj
boux boux miz genz yiengjsou vih veizciz de caeuq ranz de dih gyengangh caeuq fuzli sihyau dih saenghhoz sijcinj baugvaz gijgwn gijdaenj ranzyouq yihliuz caeuq bizyau dih sevei fuzhu danghnaeuz siznez baenzbingh canzfei baenzmaiq gyelaux roxnaeuz gij cingzgvang wnq vunz mbouj miz naengliz guhgwn de miz genz yiengjsou baujcang
meh lwg miz genz yiengjsou daegbiet baujhu caeuq banghcu lwgnyez mboujlwn lwgseng lwgndai wngdang doengzyiengh ndaej sevei baujhu
diuz daihngeihcibroek
